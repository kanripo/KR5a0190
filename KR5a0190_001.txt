# -*- mode: mandoku-view; -*-
#+DATE: 2015-08-28 23:40:14.803525
#+TITLE: 太上靈寶朝天謝罪大懺
#+PROPERTY: DZID  DZ0189
#+PROPERTY: SOURCE  正統道藏，三家本，1988，3—463 十卷 洞真部威儀類
#+PROPERTY: BASEEDITION HFL
#+PROPERTY: WITNESS HFL
#+PROPERTY: LASTPB 
#+PROPERTY: JUAN 1
#+PROPERTY: ID KR5a0190
<pb:KR5a0190_HFL_001-001a>¶
太上靈寳朝天謝罪大懴卷之一露一¶
爾時元始上帝太上道君太上老君在大羅¶
天上玉清聖境大福天中坐七寳紫微之䑓¶
大㑹群仙講演眞一妙法施大威力布大祥¶
光普照無極世界善惡因縁開示一切衆生¶
令知宿命罪福過去未來三世報應之事是¶
時諸天大聖燒香朝拜列班侍衞仰聽法音¶
元始上帝放九色神光徹照諸天下及萬國¶
威神變化洞徹無閡皎在目前猶如指掌左¶
右群仙乗此威光得見諸天善惡因縁内外¶
<pb:KR5a0190_HFL_001-001b>¶
備盡見有大聖髙眞項負圓光身相嚴妙或¶
駕景乗空騰龍馭鶴飛雲歩虚鸞輿鳯蓋遨¶
遊八極逍遥無爲神通自在或見天仙地仙¶
金童玉女無鞅數衆福德快樂或見諸仙持¶
旙執節燒香散華分身變化或見飛天神王¶
善惡童子廵遊人間條録善惡以奏諸天或¶
見日月宫殿星宿寳宫山河海嶽靈官考校¶
人民善惡功過毫分不失時有十華眞人與¶
諸天大聖燒香朝拜上奏至尊今日得詣瓊¶
軒觀聽妙㑹忝侍左右願施威力䢖大法橋¶
<pb:KR5a0190_HFL_001-002a>¶
接引群倫咸使得道永出塵迷是時¶
元始上帝告左右侍眞曰卿等群仙隨吾祥¶
光下觀萬國大地山河兆民善惡報應崇建¶
功德廣種福田者一一皆受諸天人福見有¶
帝王后妃將相大臣正殿燒香廣陳法㑹修¶
奉齋醮轉經禮懴爲一切人天禳災祈福見¶
有帝王后妃將相大臣卑身下物廣持百寳¶
供養諸天見有帝王后妃將相大臣建立宫觀¶
塑造聖像轉經禮拜爲一切人天廣求福利¶
見有帝王后妃將相大臣散施財寳救濟貧窮¶
<pb:KR5a0190_HFL_001-002b>¶
老病困苦見有帝王后妃將相大臣常行慈¶
悲不殺不害不奢不費常行儉約見有道士¶
賢者修建靈觀星壇寫經造像見有道士賢¶
者斷榖休糧清淨身心誦習經典見有道士¶
賢者放生續命濟惠貧乏見有道士賢者翹¶
勤星漢以求輕舉見有道士賢者忠孝君親¶
慈愛知友見有帝王國主文武大臣遊獵殺¶
害傷殘百姓見有帝王國主文武大臣酷虐¶
嚴刑人民困弊見有帝王國主文武大臣貪¶
婬貪慾恣縱六情宴樂無度見有帝王國主¶
<pb:KR5a0190_HFL_001-003a>¶
文武大臣毀壞宫觀燒除法宇見有帝王國¶
主文武大臣輕慢出家陵辱法師苦痛刑害¶
見有帝王國主文武大臣輕慢天地日月星¶
辰鴆毒善人見有男女誹謗出家法身於宫¶
觀中行諸婬慾殺害群毛穢汙福地見有男¶
女殺害父母五逆不孝違天負地不信罪福¶
見有男女偷盜常住三寳供養財物花果旙¶
幢見有男女背道叛師違盟負誓抵債欺心¶
見有男女枷鎻牢獄鞭笞拷掠殘害身形見¶
有男女六形不具癡聾瘖啞手足攣縮見有¶
<pb:KR5a0190_HFL_001-003b>¶
男女愚癡憨騃風癩顛狂見有男女毒蟲猛¶
獸吞螫搏噬見有男女中道分離不終於親¶
見有男女子母分張賣身奴婢見有男女身¶
體破裂蟲爛膿血又見地獄足履刀山肢體¶
斷壞又見地獄手攀劍樹肢節分張又見地¶
獄吞火食炭遍身煙出又見地獄碓擣磑磨¶
屑屑如粉又見地獄身抱銅柱形體焦枯又¶
見地獄身卧鐵床脂流火爛又見地獄鑊湯¶
煎煮漬潰爛壞又見地獄鋸解身形遍體流¶
血又見地獄硤石逼身毛孔迸血又見地獄¶
<pb:KR5a0190_HFL_001-004a>¶
身涅寒氷遍身破裂又見地獄頭戴火山身¶
面焦枯又見地獄鐵鳥啄睛皮肉分張又見¶
地獄拔出其舌鐵錐剌之又見地獄摙汲溟¶
波以灌四瀆又見地獄負石塡河晝夜不息¶
又見有受身餓鬼者又見有受身六畜牛羊¶
猪狗者又見有受身邊夷下賤者又見有受¶
身六疾聾盲瘖啞手攣脚跛者又見有受身¶
蟲獸蠅蝱者又見有受身溷蟲淤泥中者又¶
見有受身惡蟲鳥獸魚龞蝦蠏者是時法㑹¶
中一切大聖神仙見諸天諸地中有如此報¶
<pb:KR5a0190_HFL_001-004b>¶
應因縁罪福不同不知前生何修今身何犯¶
前生何福今身何罪或是先世種因殃流子¶
孫或是一身積釁受此業報伏願天尊大慈¶
賜垂開悟令一切群生曉悟宿命因縁罪福¶
報應諸天賞罰毫分不差若啓心救拔依禀¶
聖言皆獲超度元始天尊再謂左右侍眞曰¶
下界若有至人信士發無上道意大捨財寳¶
救濟貧乏放生續命䢖七寳妙䑓立三清聖¶
像建節燒香大醮天地百靈天宫星宿百珎¶
供養者吾遣太一救苦天尊於太極宫中開¶
<pb:KR5a0190_HFL_001-005a>¶
丹簡紫文出天尊懿號稱揚讃歎吟詠洞章¶
乞削落九幽長夜之䰟解釋先祖父母歷劫¶
辛苦罪殃纏結並皆原放䰟生天堂逍遥無¶
爲衣食自然增無量福消無量罪功德巍巍¶
皆得超度是故燒香歸身皈命五體投地¶
　　　志心朝禮¶
　　玉清聖境虚無自然元始天尊¶
　　上清眞境太上道君靈寳天尊¶
　　太清仙境太上老君道德天尊¶
　　太上昊天至尊金闕玉皇上帝¶
<pb:KR5a0190_HFL_001-005b>¶
　　南極星主紫微上宫天皇大帝¶
　　中天星主紫微中宫北極大帝¶
　　承天效法厚德光大后土皇地祇¶
　　南極長生大帝統天元聖天尊¶
　　東極青華大帝太一救苦天尊¶
　　貞明大聖九天應元雷聲普化天尊¶
　　九天雷祖大帝除災濟物天尊¶
　　紫微碧玉宫太一大天帝保制劫運天尊¶
　　六天洞淵大帝伏魔上上太一天尊¶
　　六波天主帝君普施法潤天尊¶
<pb:KR5a0190_HFL_001-006a>¶
　　九天可韓司丈人朱陵度命天尊¶
　　九天採訪使應元保運妙化天尊¶
　　東方九炁天中青靈始老洞空天尊¶
　　南方三炁天中丹靈眞老洞清天尊¶
　　西方七炁天中皓靈皇老洞虚天尊¶
　　北方五炁天中五靈玄老洞微天尊¶
　　中央一炁天中玄靈元老洞眞天尊¶
　　志心朝禮東方玉寳皇上天尊¶
　　志心朝禮玉音妙眞天尊¶
　　志心朝禮上元普朗天尊¶
<pb:KR5a0190_HFL_001-006b>¶
　　志心朝禮洞明朱極天尊¶
　　志心朝禮安樂丹元天尊¶
　　志心朝禮眞相七朗天尊¶
　　志心朝禮金仙妙彩天尊¶
　　志心朝禮又玄重玄天尊¶
　　志心朝禮靈眞妙成天尊¶
　　志心朝禮上宫玄光天尊¶
　　志心朝禮大道明廣天尊¶
　　志心朝禮解脫玄化天尊¶
　　志心朝禮開靜紫清天尊¶
<pb:KR5a0190_HFL_001-007a>¶
　　志心朝禮法海經寳天尊¶
　　志心朝禮丹元洞視天尊¶
　　志心朝禮妙樂丹素天尊¶
　　志心朝禮雲宫大行天尊¶
　　志心朝禮金簡妙樂天尊¶
　　志心朝禮太清眞道天尊¶
　　志心朝禮眞嚴常濟天尊¶
　　志心朝禮逍遥三光天尊¶
　　志心朝禮太元玄老天尊¶
　　志心朝禮正啓空寂天尊¶
<pb:KR5a0190_HFL_001-007b>¶
　　志心朝禮最妙丹元天尊¶
　　志心朝禮瓊威法海天尊¶
　　志心朝禮髙運空霄天尊¶
　　志心朝禮保運開命天尊¶
　　志心朝禮妙尊靜玄天尊¶
　　志心朝禮應化渾成天尊¶
　　志心朝禮洞玄八景天尊¶
　　志心朝禮道運玄化天尊¶
　　志心朝禮金玄凝光天尊¶
　　志心朝禮德光合成天尊¶
<pb:KR5a0190_HFL_001-008a>¶
　　志心朝禮因果玄㑹天尊¶
　　志心朝禮太玄道運天尊¶
　　志心朝禮眞空東華天尊¶
　　志心朝禮應明大運天尊¶
　　志心朝禮眞元萬道天尊¶
　　志心朝禮洞陽應玄天尊¶
　　志心朝禮髙皇丹天天尊¶
　　志心朝禮至運明化天尊¶
　　志心朝禮上品内明天尊¶
　　志心朝禮懸珠妙光天尊¶
<pb:KR5a0190_HFL_001-008b>¶
　　志心朝禮至德應功天尊¶
　　志心朝禮仙嚴常濟天尊¶
　　志心朝禮解脫運明天尊¶
　　志心朝禮上運應道天尊¶
　　志心朝禮聖王臨軒天尊¶
　　志心朝禮昇玄洞靈天尊¶
　　志心朝禮凝彩金相天尊¶
　　志心朝禮妙樂朱宫天尊¶
　　志心朝禮無量克成天尊¶
　　志心朝禮救生法雲天尊¶
<pb:KR5a0190_HFL_001-009a>¶
　　志心朝禮長生大聖天尊¶
　　志心朝禮運明太玄天尊¶
　　志心朝禮妙觀仙京天尊¶
　　志心朝禮功至德成天尊¶
　　志心朝禮隱明聖眞天尊¶
　　志心朝禮髙運文朗天尊¶
　　志心朝禮道空眞際天尊¶
　　志心朝禮照迷靈仙天尊¶
　　志心朝禮妙金寳藏天尊¶
　　志心朝禮如意化成天尊¶
<pb:KR5a0190_HFL_001-009b>¶
　　志心朝禮文明玄道天尊¶
　　志心朝禮遍明廣運天尊¶
　　志心朝禮運明廣行天尊¶
　　志心朝禮上宫瓊煥天尊¶
　　志心朝禮妙樂凝玄天尊¶
　　志心朝禮金藏妙彩天尊¶
　　志心朝禮妙道化明天尊¶
　　志心朝禮長存紫元天尊¶
　　志心朝禮常開祕藏天尊¶
　　志心朝禮西靈感化天尊¶
<pb:KR5a0190_HFL_001-010a>¶
　　志心朝禮瓊煥法海天尊¶
　　志心朝禮自在神通天尊¶
　　志心朝禮冠法太清天尊¶
　　志心朝禮金宫妙彩天尊¶
　　志心朝禮廣道景明天尊¶
　　志心朝禮保生開徧天尊¶
　　志心朝禮瓊海㑹法天尊¶
　　志心朝禮東華法寳天尊¶
　　志心朝禮開光丹景天尊¶
　　志心朝禮道廣神廣天尊¶
<pb:KR5a0190_HFL_001-010b>¶
　　志心朝禮開朗智功天尊¶
　　志心朝禮三宫法通天尊¶
　　志心朝禮丹眞天皇天尊¶
　　志心朝禮延筭元慧天尊¶
　　志心朝禮響道濟運天尊¶
　　志心朝禮上運行澄天尊¶
　　志心朝禮洞玄八威天尊¶
　　志心朝禮玉宫開化天尊¶
　　志心朝禮隨行應縁天尊¶
　　志心朝禮道開空洞天尊¶
<pb:KR5a0190_HFL_001-011a>¶
　　志心朝禮運明慧行天尊¶
　　志心朝禮眞仙普朗天尊¶
　　志心朝禮眞品澄清天尊¶
　　志心朝禮眞文八㑹天尊¶
　　志心朝禮遍道眞㑹天尊¶
　　志心朝禮因果寳祕天尊¶
　　志心朝禮丹天煥明天尊¶
　　志心朝禮太元上眞天尊¶
　　志心朝禮隨願徃生天尊¶
　　志心朝禮慈悲救苦眞人¶
<pb:KR5a0190_HFL_001-011b>¶
　　志心朝禮慈悲救度眞人¶
　　志心朝禮慈悲大惠眞人¶
　　志心朝禮慈悲眞人¶
　　志心朝禮妙覺眞人¶
　　志心朝禮慈慧眞人¶
　　志心朝禮慧相眞人¶
　　志心朝禮明解眞人¶
　　志心朝禮善覺眞人¶
　　志心朝禮慈念眞人¶
　　志心朝禮智觀眞人¶
<pb:KR5a0190_HFL_001-012a>¶
　　志心朝禮慈愛眞人¶
　　志心朝禮常樂眞人¶
　　志心朝禮啓元天師¶
　　志心朝禮道光天師¶
　　志心朝禮開化天師¶
　　志心朝禮進仙天師¶
　　志心朝禮重光天師¶
　　志心朝禮朗清天師¶
元始上帝告諸神仙曰吾今以此天尊寳號¶
眞人天師名位遣玉清眞人齎徃下界萬國¶
<pb:KR5a0190_HFL_001-012b>¶
九州散布人天傳寫禮誦若有修眞之士集¶
福之民或遇八節三元本命生日上爲帝王¶
國主燒香散花珍異百果大醮星辰供養名¶
山洞府得道神仙安鎮國祚與天常存萬邦¶
熈洽四海同文神昇金闕名列玉清天無氛¶
穢萬國咸寧功德巍巍福禧無極¶
　　　志心朝禮¶
　　王屋山小有清虚洞天仙官¶
　　委羽山大有空明洞天仙官¶
　　西域山太玄極眞洞天仙官¶
<pb:KR5a0190_HFL_001-013a>¶
　　西玄山三玄極眞洞天仙官¶
　　青城山寳仙九臺洞天仙官¶
　　天台山上清玉平洞天仙官¶
　　羅浮山朱明耀眞洞天仙官¶
　　茅山金壇華陽洞天仙官¶
　　林屋山左神幽墟洞天仙官¶
　　括蒼山神德隱玄洞天仙官¶
　　霍橦山霍林洞天仙官¶
　　東嶽泰山青帝眞君¶
　　蓬玄太空洞天仙官¶
<pb:KR5a0190_HFL_001-013b>¶
　　南嶽衡山赤帝眞君¶
　　朱陵太虚洞天仙官¶
　　西嶽華山白帝眞君¶
　　太極緫仙洞天仙官¶
　　北嶽常山黑帝眞君¶
　　太一緫玄洞天仙官¶
　　中嶽嵩山黃帝眞君¶
　　上帝司眞洞天仙官¶
　　峨眉山虚靈太妙洞天仙官¶
　　廬山仙靈詠眞洞天仙官¶
<pb:KR5a0190_HFL_001-014a>¶
　　四明山赤水洞天仙官¶
　　陽明山極玄洞天仙官¶
元始上帝再告左右侍眞曰吾今以此經散¶
布萬國九州十方世界若有奉道之民發無¶
上道意遇三元八節之日爲帝王國主儲君¶
太子燒香朝禮轉念三清寳號天尊眞人名¶
位者安鎭國祚保天長存世世不絶長爲人¶
君冲妙先生朝謝金闕上帝而獻頌曰¶
上帝降命聖筭緜長金枝挺秀玉葉彌芳¶
五星順序七曜垂芒赫赫煌煌空洞靈章¶
<pb:KR5a0190_HFL_001-014b>¶
福我聖皇寳祚無疆天清地寧萬宇輝光¶
¶
¶
¶
太上靈寳朝天謝罪大懴卷之一¶
¶
¶
¶
¶
¶
